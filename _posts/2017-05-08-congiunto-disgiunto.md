---
title:  L'intervento di Psicoterapia Individuale e Familiare Congiunto-Disgiunto
categories: [Articoli]
image: /blogimages/intervento-congiunto-disgiunto.jpg
---
Il modello di psicoterapia sistemico-relazionale denominato congiunto-disgiunto è nato nella UOC dedicata ai Disturbi del Comportamento Alimentare del Policlinico Umberto I di Roma la Sapienza.

Avendo svolto parte della nostra esperienza, professionale e formativa, nell'ambito di questo servizio, abbiamo avuto modo di apprendere tale modello ed applicarlo nell'ambio della attività professionale.

Nella nostra esperienza, l'efficacia di tale intervento va oltre l'applicazione nell'ambito di disturbi del comportamento alimentare, rivelandosi prezioso nell'intervento in diversi ambiti psicopatologici in particolare quando è coinvolto un figlio adolescente o giovane adulto.

Questo approccio prevede il lavoro congiunto di due psicoterapeuti. Uno segue individualmente il componente sintomatico e l'altro segue l'intera famiglia. Nelle sedute individuali si incontrano il terapeuta e il paziente, mentre nella seduta familiare sono presenti entrambi i terapeuti e tutti i componenti.

Le sedute individuali sono settimanali e dopo tre incontri segue una quarta seduta familiare.

Questa modalità di lavoro permette di accogliere contemporaneamente sia i movimenti di autonomia emergenti che i bisogni di cura del figlio che sta crescendo.

Si crea un movimento verso l'autonomia, un dentro/fuori molto importante, soprattutto in alcune fasi del ciclo vitale come quella dell'adolescenza e della prima età adulta, e non ultimo nei casi in cui il sintomo svolge una funzione regressiva, come appunto nel caso dei disturbi del comportamento alimentare.
