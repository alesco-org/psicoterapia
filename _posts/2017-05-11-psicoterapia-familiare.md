---
title: La Psicoterapia Familiare
categories: [Articoli]
image: /blogimages/la-psicoterapia-familiare.jpg
---
La Psicoterapia Familiare ad indirizzo sistemico-relazionale, prende le mosse da un'ampia rete concettuale che comprende differenti contributi sviluppatisi tra l'Europa e gli Stati Uniti nel periodo intercorrente tra gli anni 50 e gli anni 70. 

In particolare dalle riflessioni sul concetto di struttura familiare e sull'influenza che l'organizzazione della famiglia può esercitare nel favorire, oppure ostacolare i fisiologici processi di evoluzione individuale dei suoi membri, in particolare i più giovani. 

L'assunto di base è che se esistono correlazioni tra il disagio dell'individuo che esprime ad esempio un sintomo psicologico (ansia, fobie, ossessioni o disturbi comportamentali ), o fisico (disturbi psicosomatici, enuresi, encopresi oppure ancora disturbi della sfera alimentare) e disfunzioni oppure rigidità nella struttura della famiglia allora la famiglia possiede in sé anche gli strumenti, “ le risorse”, necessari per sostenere ed incoraggiare la crescita dei sui membri quando questi sono in difficoltà, e\o presentano un sintomo. 

In questo senso il sintomo rappresenta un blocco evolutivo e contemporaneamente uno stimolo al cambiamento. In seduta di terapia famigliare il terapeuta avvia insieme alla famiglia un processo di attivazione di risorse che qualcuno ha definito  poeticamente la “danza della famiglia”(Minuchin et.al. 2009), che permette alla famiglia di trovare in se stessa nuove risposte che potranno  condurla fuori dallo stallo evolutivo  che ha dato origine al sintomo. 

**In quali casi è indicata la psicoterapia familiare?**

- Sintomi di uno o più componenti della famiglia quali, attacchi di panico, fobie, ansia, depressione, disturbi del comportamento alimentare, enuresi e encopresi infantile, disturbi del comportamento, aggressività incontrollata, condotte violente, dipendenze (da gioco, da sostanze, affettive).
- Conflittualità tra genitori e figli
- Conflittualità nella coppia genitoriale e difficoltà educative
- Separazioni 
- Fase del ciclo vitale della famiglia particolarmente difficili
- Lutti familiari


**Quanto dura e come si svolgono le sedute?**

Non è possibile stabilire dall'inizio la durata di un intervento di psicoterapia, che dipende invece dal tipo di problematica e anche dal bisogno della coppia di raggiungere determinati obiettivi.

Le sedute di psicoterapia di coppia hanno una cadenza bimensile, anche se è possibile fare progetti con cadenza settimanale, o mensile, in base alla situazione precisa che si delineerà a seguito di tre sedute di valutazione.

Ogni seduta dura tra 50 e 60 minuti.  
