---
title: La Psicoterapia di Coppia Sistemico-Relazionale
categories: [Articoli]
image: "/blogimages/la-psicoterapia-di-coppia.jpg"
---
La psicoterapia di coppia  è un intervento che tiene conto della complessità del sistema coppia. Non si basa sul concetto di "riparazione" di qualcosa che si è "guastato", al contrario mira ad accogliere le esigenze di cura e i molteplici bisogni che gli individui perseguono all'interno della coppia stessa.

Sempre più spesso si parla di "crisi di coppia", e questo per una serie di ragioni, anche di carattere socio-cultuarali. Il ruolo della coppia, nella  società contemporanea continuamente in trasformazione, è molto diverso dal ruolo che la coppia aveva in passato.

Le coppie sono state depotenziate dalla perdita delle tradizioni, dei riti, dei passaggi conosciuti, che in passato erano centrali per il loro funzionamento. La coppia contemporanea però ha un nuovo potere, determinato probabilmente dalla perdita stessa delle tradizioni, e questo potere risiede proprio nella necessità di ricercare il riconoscimento di sé all'interno della relazione stessa.
 
La coppia quindi per essere legittima, cerca dentro di sé le ragioni del suo essere, abbandonando alcune formalità esterne per dare spazio alla sostanza.

La psicoterapia di coppia sull'idea che la "crisi" abbia in sé un  potere trasformativo  e aiuta i partner ad attraversarla come occasione di confronto sui propri più profondi bisogni.
  
Tali bisogni hanno spesso un'origine antica ed è per questo che lo psicoterapeuta sistemico relazionale approccia alla coppia con un modello che possiamo definire "familiare", affrontando attraverso tecniche specifiche, la storia di entrambi i componenti e della coppia stessa.

In quali casi è indicata la psicoterapia di coppia?

- coppie in crisi
- problemi sessuali
- conflitti continui 
- separazione, divorzio
- infertilità
- Sintomi di uno, o entrambi i componenti, quali: attacchi di panico, fobie, ansia, depressione, disturbi del comportamento alimentare, aggressività incontrollata, condotte violente, dipendenze (da gioco, da sostanze, affettive)
- lutti 
- problematiche genitoriali (rimandiamo a "la coppia genitoriale in crisi") 
- malattia di uno dei due componenti, di entrambi, di un figlio, di un familiare che coinvolge molto la coppia (rimandiamo a "la malattia nella coppia"… anche qualcosa sui figli….)

**Quanto dura e come si svolgono le sedute?**

Non è possibile stabilire dall'inizio la durata di un intervento di psicoterapia, che dipende invece dal tipo di problematica e anche dal bisogno della coppia di raggiungere determinati obiettivi.

Le sedute di psicoterapia di coppia hanno una cadenza bimensile, anche se è possibile fare progetti con cadenza settimanale, o mensile, in base alla situazione precisa che si delineerà a seguito di tre sedute di valutazione.

Ogni seduta dura tra 50 e 60 minuti.  
