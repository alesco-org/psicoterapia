---
author: cristina-cimmino
title: "Cristina Cimmino"
---
# Curriculum Vitae

**Psicologa Psicoterapeuta**

Laureata in Psicologia dello Sviluppo e dell'Educazione con 110 e lode, presso l'Università di Roma Sapienza, 
e specializzata con lode in Psicoterapia Sistemico-Relazionale presso l'Istituto Italiano di Psicoterapia Relazionale di Roma. 
Svolge dal 2010 attività come libero professionista. Iscritta all'ordine degli psicologi del Lazio dal 2010 (n.18139).

Ha frequentato il dottorato di ricerca in Psicologia dell'Interazione, della Socializzazione e dell'Educazione
presso la stessa università, occupandosi di ricerca e formazione in ambito educativo, scolastico e professionale.

Dal 2010 si occupa di Disturbi del Comportamento Alimentare, sia per quanto riguarda l'intervento clinico
che per quanto riguarda la ricerca e la formazione. 
Ha partecipato come didatta alla prima edizione del master dedicato ai Disturbi del Comportamento Alimentare dalla facoltà di 
medicina della Sapienza e parteciperà a breve alla nuova edizione.

In ambito psicoterapico si è specializzata nell'intervento di coppia e familiare, con particolare riferimento al 
supporto della genitorialità e all'applicazione del modello sistemico nel lavoro con famiglie e coppie con
membro sintomatico.

Si occupa da diversi anni di psicoterapie individuali sistemica.

Dal 2015 è membro fondatore del centro clinico dedicato ai Disturbi del Comportamento Alimentare della società SIPRES, di cui è socia ordinaria dal 2009.

Dal 2010 è stata varie volte consulente tecnico di parte, acquisendo un'esperienza specifica nell'ambito
delle separazioni conflittuali con minori.

Nel 2016 fonda con altri colleghi psicoterapeuti l'associazione sistemi-care, finalizzata all'attività di
promozione della salute mentale, rivolta al singolo, alla famiglia e alla comunità.

Partecipa frequentemente a convegni dedicati alla psicoterapia familiare e di coppia come relatrice.

E' inoltre autrice di diverse pubblicazioni a carattere scientifico in particolare rispetto all'area dei disturbi
del comportamento alimentare e dell'adozione.