---
title: "Disturbi del Comportamento Alimentare"
author: cristina-cimmino
---
# Disturbi del Comportamento Alimentare

![Disturbi del Comportamento Alimentare]({{ "/assets/images/unsplash-gallery-image-1-th.jpg" | absolute_url }})

Tra i disturbi più frequenti e conosciuti del comportamento alimentare troviamo **l’anoressia, la bulimia e il binge eating disorder**, (ovvero l’alimentazione incontrollata). Anche se nel’immaginario comune il disturbo alimentare coincide con l’anoressia, la bulimia e il binge-eating sono più frequenti e potenzialmente più  pericolosi. Dobbiamo comunque considerare la gravità del disturbo alimentare in genere e come questo, si leghi a **rischi molto precisi per la salute che possono essere anche fatali**.

Questo disturbo, indipendentemente dal tipo specifico di manifestazione comportamentale, **è spesso la punta di un’iceberg** di una sofferenza psichica particolarmente complessa, che condiziona la vita di chi ne soffre.

La persona che soffre di disturbo alimentare **non è quasi mai consapevole del suo disagio, crede di poterlo controllare autonomamente e non desidera essere aiutato**. Per tale ragione è molto importante il ruolo dei familiari, o del partner che possono chiedere di essere “aiutati ad aiutare”. Quando si tratta di ragazzi giovani e minorenni, sempre più presenti nelle casistiche cliniche, questo è un vero e proprio dovere. I familiari, possono essere preoccupati quando devono rivolgersi ad un professionista, perché temono di essere colpevolizzati. **Sgomberare il campo dai sensi di colpa** è il primo passo che come psicoterapeuti dobbiamo compiere, anche quando la vita familiare è stata segnata da eventi di cui alcuni componenti possono sentirsi in varia misura responsabili. 

Dato che il disturbo alimentare può associarsi a varie patologie psichiatriche e anche fisiche, per via della malnutrizione, o del vomito, è molto importante un **approccio multidisciplinare**. 

Solitamente la valutazione è quindi psicologica, psichiatrica e medico- nutrizionale e **coinvolge, ove possibile, paziente e famiglia**. 

Il trattamento dipende dall’esito della valutazione, ma **spesso la psicoterapia familiare, o di coppia, è estremamente indicata** per supportare il percorso individuale del paziente.    

**La famiglia** nell’ approccio sistemico- relazionale è la risorsa principale a cui attingere per fornire, al paziente e alla famiglia stessa, una  occasione di cura.